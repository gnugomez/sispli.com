---
title: Blog
description: /list
size: small
---

# Nuria's blog

:posts-stack

:posts-stack

#default
::div
#### Ballar, per mi.

9 / 01 / 2026

Tinc 24 anys, ara. He passat part de la meva infància no podent ser tan elàstica com la meva millor amiga, no volent fer res amb el meu cos per evitar ser “dolenta” i sentir-me malament, i evitant fer esport perquè no m’interessava gens ser competitiva, ja que, en el meu cap, ja havia perdut abans de començar.

Quan, als 16 anys, em sentia jo mateixa ballant, vaig descobrir que això era el que em cridava. Si en aquell moment hagués seguit els meus somnis de ser ballarina, ho hauria pogut fer, perquè només tenia 16 anys. Però aleshores només era un petit hobby que tenia: cada nit em posava els auriculars i feia el millor lipsync de la meva vida amb cançons de k-pop, mirant-me al mirall. No m’ho prenia gens seriosament i havia de fer el batxillerat.

Ballar m’allibera, em posa encara més en contacte amb el meu cos. És una manera de comunicar-me amb mi mateixa. Mirar-me al mirall i dir: aquesta soc jo. I em conec. I m’agrada qui soc. M’agraden els meus errors.

I encara que no porto ballant des dels 4 anys, i no agafo gens ràpid les coreografies, m’agrada com aprenc i m’agrada com ballo. Estic orgullosa que, encara que sigui tan frustrant que m’agradi tant ballar i no haver ballat des dels 4 anys, ni ser tan àgil ni tan hàbil, he seguit ballant i vull seguir ballant. I ningú m’aturarà mai.

Perquè, en els pitjors moments, em sento segura quan ballo.
::
